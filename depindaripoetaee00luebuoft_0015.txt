XHI

obiciuntur, interim, donec in eius fontes subtilius inquisitum erit, mussitanda et accipienda
sunt. Sed veniet, opinor, illa dies, qua Pausaniam diligentem et lectorem et cultorem
anagraphae Olympicae fuisse constabit.

11. In Pausaniae fontibus explorandis viam monstrant narrationes de athletarum vitis
et rebus gestis. Praelucent ceteris Euthymi pyctae (Paus. VI, 6, 4) fata.

Iam igitur nunc accingamur oportet ad quaestionem de eis Pausaniae fontibus,
quibus in rebus agonisticis describendis per librum VI usus est. Nam quaestionem de
auctoribus Pausaniae in statuarum et omnino artis operum descriptione Olympiaca nunc
missam faciamus. Sufficit interim de his rebus lectores relegasse ad librum subtiliter et
eleganter scriptum Pauli Hirt: de Fontibus Pausaniae in Eliacis, Gryphiswaldiae‚ 1878 ;
conf. inprimis p. 54. Atque idem vir doctus de agonisticarum quoque antiquitatum fonti-
bus apud Pausaniam in eodem libro peritissime et prudentissume disseruit, p. ‘20 sqq.
Sed quoniam rem nondum absolvit et quia sane ultra eos terminos, in quibus ille substitit,
aliquantum procedere licet, deinde quia diversa paullulum via in hac quaestione instituenda
ingressuri sumus, minume abs re erit, denuo hanc materiam in incudem revocare. In
antiquitatibus igitur agonisticis ludorum Olympicorum tradendis duo sunt potissumum
rerum genera, in quae oculos suos Pausanias convertit. Alterum genus ad leges et insti-
tuta certaminum spectat, ad tempora, quibus nova certamina introducta, vetustiora abolita
sint, potissumum vero ad victorias in diversis certaminum generibus impetratas, chrono-
logiae ratione diligenter plerumque habita. Alterum deinde genus versatur in athletarum
personis considerandis3 nam in talibus viris, qui decus et splendor omnis Graeciae erant,
omnia cupientissimis sitientibusque auribus expetebantur: fata, res gestae, dicta, vitae
consuetudines, denique genus mortis. Pausaniam minume fugiebat, earum narrationum,
universo populo maxume dilectarum, additamentis optime se alterius illius materiae ieiu-
nitatem et asperitatem condire et exhilarare posse. Itaque non parca manu acceptissimas
illas historiarum fabularumque delicias operi inspersit.

Iam si primum nunc quaeramus, e quibusnam pratis et ex quo tandem litterarum
genere Pausanias hosce flores collegerit, gratissimum dictu est, rursum benignam quandem
Fortunam ita studiis nostris prospexisse, ut in unius athletae Euthymi, cuius fata Pau-
sanias quoque VI, 6, 4—11 persequitur, historia totum genus unde fluxerit, luculenter
illustrari possit. Viderat igitur Pausanias Olympiae statuam Euthymi Locri Epizephyrii,
pyctae excellentissimi, a Pythagora sculptam. Euthymus ter pugilatu vicerat ol. 74 (= 484),
ol. 7ss (z 476) et ol. 77 (Ξ 472); semel inferior discesserat 01. 75 (= 480). Iam Pausanias
de eius vita et rebus gestis gratissimum deverticulum inserit. Euthymum ait cum tot
victoriarum palmis ornatus in patriam Italiam revertisset, quondam iter facientem forte
fortuna Temesam urbem (Strab. VI p. 255 extr.) praeteriisse, cum necopinato ad aures
eius feralis oppidanorum planctus et miserrimae lamentationes acciderint. Accessit

