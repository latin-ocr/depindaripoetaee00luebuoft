V

magnopere etiam refert scire, quae illo quadriennio acta sint. Libenter enim sciremus,
quibus tandem artibus Pindarus regem ad virtutem iamiam inclinantem corroboraverit,
quibus vinculis in recta via retinuerit. Atque in hac re cardo omnino vertitur. Nam fa-
cile profecto hoc est, hominem peccantem repentina quasi incursione facta percutere, ca-
stigando ad poenitentiam adigere: difficillimum est, nutantem et in bivio haerentem con-
firmare, adversus libidinum impeturn armatum et tutum reddere. Hoc quomodo Pindarus
consecutus sit, qui nunc est harum litterarum status, plane nescitur; quod enim sit docu-
mentum, unde, quemadmodum Hieronis conversioni Pindarus responderit⁷ cognoscatur?
Nullum profecto, si volgarem opinionem sequamur; nam nullum per illius quadriennii
spatium Pindari carmen comparet. Verum enim vero desperandum non est: melius longe
nobiscum actum est, quam ipsi credimus3 non tam haec temporum iniuria est, qua quid

illo quadriennio actum sit, ignoramus, quam nostra ipsorum.
Habemus enim, modo praeiudicatae opinionis caliginem discutiamus, habemus exi-

mium et luculentum crescentis illius et pulcherrimae instar arboris adolescentis amicitiae
documentum, carmen Ol. I, quod nunc sane Boeckhio praeeunte olympiadi 77 (= 472) tri-
buitur, maiore tamen iure in ol. 76 (= 476) collocatur. Atque hoc ipsum si nunc paullisper
concedatur, quanta lux amicitiae illius primordiis et incrementis affulget! Eo hercle con-
cesso iam probe scimus, qua arte Pindarus amicum, in virtute colenda etiam tunc rudem
et immaturum, adiuverit, firmarit, in amicitiae mysteria initiaverit. Haec optimi et viri
et poetae ars, id quod ex carmine Ol. I apparet, in simplicissimam regulam uno verbo
comprehendi potest: Pindarus amicum cum ipsis naevis ipsisque peccatis toto pectore
dilexit, non ita profecto quidem, ut illis vitiis blandiretur et pulvinaria eis subiceret, sed
ut et amice illum et severe castigaret, oculos eum ab his terrestribus rebus ad caelestia
et aeterna attollere iuberet, ut quovis verbo formosiorem semper amici animam, cultiorem.
purgatiorem reddere studeret. Quodnam enim est huius carminis Ol. I summum et su-
premum consilium? Haud dubie hoc est: Non eam esse veram et plenam hominis beati—
tudinem, quae sine labore et sudore tanquam aliquod deorum immortalium donum in gremium
deciderit, sed eam, quae, quemadmodum in Pelopis exemplo id illustratur, sudore et peri—
culis, intrepide certando et conando parta sit. Talia hercle praecepta non poterant non
in intimis Hieronis praecordiis haerere; haec ea vi praedita erant, ut hominem inter vir-
tutem et vitia etiam nunc titubantem intimo virtutis amore perfundere possent. Ostendit
hoc carmine Pindarus: unam esse medicinam in animi volneribus sanandis efficacissimam:

veram sinceramque amicitiam.

3. Minume posse pro profligata haberi quaestionem de carminis Ol. I tempore, nondum
quorundam Pausaniae locorum fontibus excussis.

Sed audio iam eorum voces, qui σταύρωσον, σταύρωσον clament, vel si mitioris
ingenii sint, qui haec omnia speciosius, quam verius disputata esse dicant; quippe

