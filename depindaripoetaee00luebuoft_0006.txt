IV

quam pugnarum terrestrium, navalium, quam foederum modo initorum, modo ruptorum
historia? Minume rerum, si quid video.

Atque initium quidem primae eorum virorum notitiae tale fuit, ut haud ita multum
polliceri videretur. Hiero curn fratri Geloni anno 478 in regno successisset, consuetis
tyrannorum artibus uti coepit: cives vexare, proxumis cognatis insidias struere, cum
Therone Geloni quondam amicissimo rixari, denique Gelonis fratris, quem populus unice
dilexerat, nulla re similis esse. Polyze10‚ Hieronis fratri natu minori, ad Theronem,
eundem et generum suum et socerum (conf. Timaeum apud Schol. Pind. ad Ol. ΙΙ introd.
et ad v. 29), confugiendum erat, ut vitam ab Hieronis insidiis tutaretur. Fors ita tulit,
ut eo tempore, anno 477, Hiero pro victoria, quam in Thebanorum ludis Iolaeis pullorum
equinorum quadriga (Pind. Pyth. ΙΙ, 7; Paus. X, 7, 7; Boeckh‚ Explicatt. p. 243 init.)
adeptus erat, Pindarum ad carmen epinicium pangendum invitaret. Adnuit Pindarus, sed
ea occasione ita usus est, ut in hoc carmine Pyth. II non adulatoris, sed veri amici partes
ageret: Hieronem horrore quodam consiliorum et facinorum suorum percussit; ostendit
ei, qui, hercle, in eius sinu animus hospitaretur3 quae in pectore portenta nutriret; denique
ut tandem aliquando ipse se cognosceret hortatus est; nam celebratissimum illud v. 72:
γένοι’ οἷος ἐσσὶ μαθών, uti recte intellexit Comparetti in Philologo vol. 28 p. 396, nihil
aliud significat, quam: fias is, qm' didiceris, qualis πί,- est igitur fortius quoddam γνῶθι
σαυτόν. Unum sane Pindarus prudenter cavit: per omnia haec monita amoris quaedam
aura sparsa est, eum in modum, ut dolentis magiS, quam irascentis animus com-
pareat. Itaque miraculum factum est. Hoc carmine tantum abfuit, ut Hiero a Pindaro
abalienaretur‚ ut amicior etiam poetae factus sit. Tyrannus ille, maxume alioquin irrita-
bilis, nunc vitiis suis ab homine integerrimo convicium fieri laetabatur. Itaque quom
strictis gladiis ad Gelam fluvium (Schol. Pind. Ol. 11, v. 29, p. 64) hostiles Hieronis et
Theronis exercitus oppositi iam starent. Hiero, Pindari consiliorum memor, pacem com-
posuit intercedente etiam Simonide. Cum Polyzelo igitur et Therone in gratiam rediit,
Xenocratis etiam, Theronis fratris, filia in matrimonium ducta. Qui tempora computet,
facile Pindari monita in Hieronis animo fructum aliquem tulisse, agnoscat.

2. In Pindari et Hieronis amicitia unum est quadriennium (477—474)
ponderosissimum quidem et fructuosissumum, sed spissis,
ut videtur, tenebris obrutum.

Hactenus omnia clara sunt. Ab hac vero Hieronis ingenii prima conversione la-
cuna quaedam in nostra quidem huius amicitiae crescentis et progredientis cognitione in-
cipit. Quattuor enim annis post, ag anno 474, Hieronis et Pindari amicitiam, id quod
ex carminibus Pyth.111 et I luculenter apparet, pulcherrime iam adultam, maturam, utro-
que amico dignissimam videmus, Sed ad plenam eius amicitiae imaginem recuperandam

