XVIII

Ea post impetratam victoriam vitta purpurea ornata et dimissa eodem die parentes
victoriae conscios fecit; Ael.‚ V. hist. IX. 2. Paullo etiam mirabilius apud Paus.
VI, 9, 3. Magnam porro materiam narrandi athletarum illustrium certamina privata et ro-
boris specimina a ludibundis edita praebebant, quo in genere tanta paullatim rerum copia
procusa est, ut integris bibliothecis suffectura fuisse videatur. Narrat Plutarchus, Praec.
ger. reipubl. 15, 7 (p. 990 extr. Duebn.) Theagenem Thasium, ol. 76 (= 476) victorem,
quondam, ut assoleat, intervenisse cum heroi cuidam sacra funebria summo apparatu
celebrarentur. Iam, id quod mos postularit. omnibus, qui ad solemnia concelebranda
convenissent⁷ cenae funebris singulas singulis portiones, una cum coronis sacrorum caussa
capiti imponendis, adpositas esse. Tum repente Theagenem Thasium virium suarum
fiducia contumacem, exiluisse et omnes illos hospites, ut secum singulari quisque certa-
mine de cenae portione et corona dimicarent, provocasse. Nullum in tot 'nominibus fuisse,
quin inferior et victus e pugna discesserit. Hunc in modum illum pancratiastica sua arte
mille et ducentas coronas collegisse: προτεθείσης ἅπασι τῆς μερίδος, ἀναπηδήσας, διεπαγ-
κρατίασεν, ὡς οὐδένα νικᾷν δέον αὐτοῦ παρόντος· ὅθεν ἤθροισε χιλίους καὶ διακοσίους στεφά-
νους. De his coronis contemptim sane ut philosophus Plutarchus iudicat: ὧν συρφετὸν
ἄν τις ἡγήσαιτο τοὺς πλείστους. Pausanias. uti solet, tantam virtutem admirans longe re-
verentius VI. 11, 6: τοὺς δὲ σύμπαντας στεφάνους τετρακοσίους τε ἔσχε καὶ χιλίους.

16. Callimachus uno operis περὶ ἀγώνων capite de athletarum apotheosi egerat
eamque exemplis enarratis illustrarat. Idem7 sed acerba cum irrisione
fecit Oenomaus Gadarensis apud Euseb. Pr. Ev. V, 34.

Fuit igitur haec scriptorum περὶ ἀγώνων consuetudo⁷ ut similia diversorum athle-
tarum facta et fata coniunctim in uno genere collocata enarrarent. Quam rem si consi-
deremus, magna probabilitate colligere licebit. praestantissimam quoque illam apud Pli-
nium ιι. h. VM. ᾗ. 152 Callimachi narrationem haudquaquam seorsum traditam fuisset sed
.in similium exemplorum classe quadam locum obtinuisse. Huic vero classi si quaeras,
quod commune signum fuerit. responsum profecto in aperto est: Callimachus in illa operis
sui parte eorum athletarum, quibus divini vel heroici honores oraculi iussu decreti essent,
indicem aliquem proposuerat. Accedit ad hanc coniecturam firmandam, quod in illo
Callimachi loco Euthymi sors ab aliorum athletarum, quibus simile quid obtigerit, sorte
data opera distinguitur. Euthymi apotheosis vel ἀφηρώιξις ea re singularis est, quod
viventi etiamtunc sentientique evenit. Hoc discrimen ita demum recte illustrari potuit,
si aliorum quoque athletarum exempla. qui non vivi, sed post fata demum terrestria
exacta consecrati essent. in comparationem ab auctore vocata esse statuamus. His con-
sideratis minime iam audax videbitur, si statuamus Callimachum in operis περὶ ἀγώνων
uno aliquo capite de athletarum apotheosi egisse, eamque aliquot exemplis illustribus
enarratis persecutum esse.

