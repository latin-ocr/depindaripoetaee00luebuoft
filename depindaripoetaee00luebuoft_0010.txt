VIII

carminis Ol. I tempus et originem coniunctissima dici cum victoria celetica‚ quam illa
quidem olympiade 73 (= 488) Hiero adeptus sit.

Haec reputans Theodorus Bergk, Poet. Lyr. Gr. 1⁴ p. 4 pro numero ΟΓ ingeniose
Of, digamma pro gamma posito, scribi iubet: etenim in antiquissimis Pindari exemplaribus
numerum sex illo signo etiamtunc expressum fuisse; quam ad rem conf. Boeckhium,
Staatshaush. der Ath. (Berol. l8l7) vol. II, 385 et Ioannem Franz, Element. epigr. Gr.
p. 351. Habet haec coniectura aliquam ad persuadendum vim. Sed longe certius funda—
mentum, in quo ad carminis Ol. I tempus definiendum inniti possimus, praebet Pausaniae
locus VI, 9, 4. 5, cuius ad hanc quaestionem diiudicandam praestantia haudquaquam ita,
ut res postulabat, perspecta est. Huius enim loci testimonium ab eruditis, qui de Hieronis
et Gelonis victoriis Olympicis quaesiverunt, ita semper adferri solet, quasi summa eius
cum illa scholiastae, quam modo consideravimus, temporis definitione consensio sit. At
hoc longe secus est, immo tantum abest, ut Pausaniae verba cum scholiastae illo calculo
conciliari possint, ut alterum plane altero excludatur. Etenim Pausaniae disputatio haec
est: narrat VI, 9, 4. 5, Gelonis se, Dinomenis filii, Gelensis, anathema, in victoriae, curru
partae, memoriam positum, Olympiae vidisse, currum ex aere cum quadriga, adiuncto Ge-
lonis simulacro, quae omnia Glauciae Aeginetae (Brunn, Gesch. d. Kiinstl. I, 83) ars fu—
erint. Γλαυκίας δὲ, inquit, Αἰγινήτης τό τε ἅρμα καὶ αὐτῷ τῷ Γέλωνι ἐποίησε τὴν εἰκόνα. Epi-
gramma quoque, uti assolet, anathemati inscriptum fuisse, quod nomen victoris, patrem
eius denique patriam Gelam indicaret: ἐπίγραμμα μὲν δή ἐστιν αὐτῷ, Γέλωνα Δεινομένους
ἀναθεῖναι Γελῷον. Adicit Pausanias, curulem hanc Gelonis victoriam incidere in olym-
piadem 73 (= 488): καὶ ὁ χρόνος τούτῳ τῷ Γέλωνί ἐστι τῆς νίκης τρίτη πρὸς τὰς ἑβδομή-
κοντα ὀλυμπιάδας.

6. Pausanias VI, 9, 4 Gelonem, qui a. 488 curru vicit, miro errore pro
homine privato habet, tyranni homonymo.

Haec omnia usque adhuc satis clara, simplicia, pacata sunt; verum, ut est apud
Thucydidem, ἄρχεται ὁ πόλεμος ἐνθένδε ἤδη. Nam Pausanias posteaquam haec VI, 9, 4
rettulit, altum supercilium assumit, frontem in rugas componit, screantem fere audimus,
denique hunc in modum pergit. Eorum scrutatorum, qui ante se de hoc monumento di-
xerint, minume se sententiam probare posse, quippe qui victorem illum Gelonem Dino—
menis filium Gelensem non diversum iudicent a notissimo Sciliae tyranno. Sibi argu-
menta satis gravia in promptu esse, quae hunc Gelonem, curru victorem, a Gelone
Siciliae tyranno diversum esse evincant. Eorum argumentorum summam hanc esse.
Epigrammatis illius auctorem, anathematis donatorem, Gelonem, Gelae urbis civem sese
vocare. Gelonem vero Siciliae tyrannum olim quidem ipsum quoque Gelensem, et regem
etiam Gelensium fuisse; sed eo tempore, quo illa victoria curulis evenerit, i. e. ol. 73 (=488),
Gelonem iam pridem, vel si accurate loquendum sit, iam tres integros annos Syracusanum

