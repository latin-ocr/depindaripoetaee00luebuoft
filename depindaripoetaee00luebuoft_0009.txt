VH

(= 472) partam esse: ὁ δὲ αὐτὸς καὶ τὴν οἵ νικᾷ κέλητι. Maxima vero controversia de
priore victoria celetica est3 narn duae sunt olympiades duodecim annorum spatio inter se
diiunctae, ol. 73 (= 488) et 76 (= 476), in quarum alteram utram ab auctoribus antiquis
et ab nostrae quoque aetatis eruditis referri solet. Scholiasta enim ad Pind. Ol.I introd.
p. 21 eam 01. 73 (= 488) adscribit; contra Didymus apud Schol. Pind. Ol. I, 33 p. 29 olym-
piadi 76 (= 476). Pendet ab hac controversia aut in hanc aut in illam partem composita
definitio etiam temporis, quo carmen Ol. I compositum sit. Quom enim hoc carmen
Hieroni Syracusarum iarn regi scriptum sit, si prior victoria Hieronis celetica in Ol. 73
(= 488) incidit, quo tempore privatus erat Hiero, necessario sequitur, illam odam Ol. Ι
non convenire nisi in olympiadem 77 (= 472), qua posteriorem victoriam celeticam Hiero
iarn rex nactus est. Contra si Hiero privatus nunquam, sed bis Syracusarum rex victoria cele-
tica potitus est, ol. 76 (= 476) et ol. 77 (= 472), fieri iarn non poterit, ut carmen Ol. Ι ad poste-
riorem victoriam referatur. Nam in huius alterius victoriae laudibus celebrandis nullo modo
praeconium etiarn prioris victoriae quadriennio ante partae omitti potuit. Eiusmodi vero
significatio nulla omnino in carmine Ol. I invenitur. Apparet igitur, omnem illam de
carminis Ol. I anno definiendo quaestionem iam eo redire, ut quo anno Hiero primum
celete vicerit eruatur. Prout vero aut annus ol. 73 (= 488), aut ol. 76 (= 476) inventus
fuerit, carmen illud aut ol. 77 (= 472) aut 01. 76 (= 476) adsignari oportebit.

5. In Scholiastae ad Pind. loco Ol. I introd, cui plurimum Boeckhius confisus est,

olympiadis numerum corruptum videri, ΟΓ pro ΟΡ.

Iam igitur, quod optimum factu est in omnibus controversiis diiudicandis primum
subsidia ipsa, quibus in hoc examine uti possimus, inspiciamus. Primum igitur Schol.
Pind. Ol. I introd. p. 21 haec tradit: ἐπιγέγραπται ὁ ἐπινίκιος Ἱέρωνι τῷ Γέλωνος ἀδελφῷ
νικήσαντι ἵππῳ κέλητι τὴν ογ’ ὀλυμπιάδα, ἢ ὡς ἔνιοι ἅρματι. Habent haec haud levem diffi-
cultatem, nam carmen Ol. 1 quod significatur verbis: ἐπιγέγραπται ὁ ἑπινίκιος nullo modo in
01. 73 (= 488) convenit. Quare eruditi plerumque statuerunt, scholiastam‚ qui hanc prae—
fationem scriberet, hoc sibi proposuisse, ut omnes omnino victorias Hieronis Olympicas
enumeraret, ne vetustissima quidem illa⁷ etiamsi carmen propositum ad eam minume gen-
tium pertineret, omissa. Scholiastam quippe doctrinam suam paullulum ostentantem ea
quoque, quae praeter necessitatem scitu utilia esse potuerint, quod ita ipsi placuerit, tra-
dere voluisse. Accedit quod sane vetustioris illius victoriae celeticae mentio aliquantum,
ut antea vidimus, facit ad carminis Ol. I tempus definiendum. Sed licet haec argumen-
tatio per se ipsa apta videri possit ad scholiastae praeposteram operam, qua rem obscu-
ravit potius‚ quam illustravit, excusandam, tamen fieri non potest, quin ipsa scholii forma
et dicendi genus magnam suspitionem moveant. Cum enim dicitur: ἐπιγέγραπται ὁ ἐπινί-
κιος Ἱέρωνι . . ,νικήσαντι ἵππῳ κέλητι τὴν ογ’ ὀλυμπιάδα, nemo erit, quin ita haec intellegat:

