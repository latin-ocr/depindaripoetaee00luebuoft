XI

9. Error, quem erravit Pausanias, Gelonem pro privato habens, documento est, eum
Hieronis nomen inter a. 488 victores non legisse.

Hic sane certaminum ordo non prorsum in omnibus rebus congruit cum eo ordine,
qui Hieronis et Gelonis aetate in usu fuit, quia nonnulla certamina, quae olim viguerunt,
velut mulorum et equarum feminarum cursus (ἀπήνη et κάλπη, Paus. V, 9, 1), postea abo-
lita sunt, pariterque nova quaedam genera antea nondum usitata, procedente tempore in-
troducta sunt, velut puerorum pancration 01. 145 (= 200 a. Chr), conf. Paus. V,
8, 113 deinde omnia pullorum equinorum certamina, quae inde ab olympiade 99 (= 384)
demum Olympiae recepta sunt, Paus. V, 8, 10. Tamen equorum adultorum quadriga
et celes, quae genera inter vetustissima certamina et haud longe etiam alterum post
alterum instituta sunt, quadriga ol. 25 (= 680), celes 01. 33 (Ξ 648), locum semper vi-
cinum in anagrapha olympionicarum procul dubio obtinuerunt. Ex his iam quid sequatur,
manifestum est. Si revera et Gelon et Hieron, quod plerique statuunt, in eadem pane-
gyri Olympica ol. 73 (= 488) vicerunt, fieri non potuit, quin in anagrapha olympioni-
carum haec nomina alterurn iuxta alterurn perscriberentur; narn Hieronis ut celete victoris
nomen in proximo post Gelonis curru victoris nomen versu collocandum erat.

Sed hoc paullisper concesso, quid quaeso Pausaniae fiet? Num quaeso credibile
est, eum, si in suo anagraphae exemplari, in proximo post Gelonis victoriam versu, vel
plane etiam iuxta, Hieronis victoriam celeticam perscriptam invenisset, tam fatuum et
bardum futurum fuisse, ut coniecturam illam de Gelone privato rerum equestrium studioso
in medium proferret? Nam profecto ad extremos iam fines eius licentiae, quam coniectan-
tibus concedimus, progressus est bonus Pausanias, cum finxit, Gelae fuisse Gelonis tyranni
homonymum et patris eius Dinomenis Dinomenem homonymum. Quid, si tertius etiam
ad mirificam hanc familiam, frater Hiero, tyranni Hieronis homonymus, eiusdem Dino-
menis filius, accessisset? Num fortasse eadem cantilena Pausanias usurus et obtrudentes
sese scrupulos repressurus erat: Paus. VI, 9, 5: ἀλλὰ . . . ἰδιώτης εἴη ἄν τις . . . πατρός
τε ὁμωνύμου , . . καὶ αὐτὸς ὁμώνυμος.) Non credo quemquam futurum, qui eum in modum
sibi Pausaniam insulsum et omni sana mente orbatum fingat, ut ille lecto Hieronis nomine
in proximo post Gelonem versu non statim infelicissimam illam coniecturam abiecturus
et in extremas terras relegaturus fuerit. Itaque ne tanti stuporis Pausaniam reum fa-
ciamus, hoc profecto pro certo statuendum erit: Pausaniam in suo anagraphae Olympicae
exemplari post Gelonis victoriam Hieronis nullam victoriam litteris consignatam vidisse.
Et nunc iam luculenter apparet, quarn utilis ille Pausaniae error, quem omnes castigant,
nobis sit, quemque inde fructum capiamus: constat Pausania teste, olympiade 73 (= 488)
Hieronis nullam victoriam in fastis Olympicis traditam fuisse.

