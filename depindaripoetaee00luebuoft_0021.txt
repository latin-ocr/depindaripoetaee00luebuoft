XIX

Iam felicissirne accidit, ut huius capitis argumentum copiosius etiam et uberius,
quarn in tanta litterarum iactura expectari possit, describere liceat. Nam talis athletarum
post mortem consecratorum indicis fragmentum sat amplum ad aetatem nostram propa-
gatum est. Eusebius in Praep. Evang. libro V copiosissume de Apollinis oraculis egit,
quae humano generi semper perniciei magis et damno, quam emolumento fuerint. Magna
huius libri pars, eius rei exemplis referta, excerpta est ex Oenomai Gadarensis, Hadriani
liberti, clarissimo sane aetatis suae opere: Γοήτων φώρα. Iam unum Eusebiani libri V
caput: 34 totum versatur in eis oraculis perstringendis et castigandis, quorum mandatu
athletarum apotheoses institutae sint. Haec exempla, quemadmodum usque adhuc credi·
turn est, Oenomai diligentiae debebamus3 sed multo nunc, hercle, probabilius est, hunc
auctorem ea iam prompta et parata apud Callimachum invenisse, ut ipsi Oenomao nihil
adiungendum fuerit, nisi venenati illi facetiarum et conviciorum sales, quibus, interdum
haud sane urbane et eleganter, antiquarum religionum superstitionem exagitavit.

17. Athletarum, quorum apotheoses Oenomaus enarrat, omnium haec
sors est, ut a civibus suis insigni iniuria afficiantur, deinde deorum ultorum
mandatu ad divinos honores evehantur.

Tota res clarior etiam fiet, si singula accuratius paullulum examinaverimus Om—
nibus illis apud Oenomaum de athletarum consecratione narrationibus una res communis
est: athletae illi in ipso vitae exitu a civibus suis magna aliqua iniuria adficiuntur, etcum
ipsi egregie de patriae suae gloria meriti sint, cives isti ingrati aut omnino eorum memoriam
non curant, aut ignominiose etiarn eam conculcant. Primum narratur de Cleomedis Asty-
palaeensis fatis, Eus. Pr. Ev. V, 34 2-s‚ coll. Paus. VM), 6. Cleomedes propter negatam
sibi Olympiae palmam in furorem actus domurn, Astypalaeam‚ redierat; ibicum sui compos
non esset, in ludum puerorum penetravit et una eius aedificii columna ictu ingenti pro-
strata sexaginta pueros obruit. Deinde cum in aedem Minervae fugam capessivisset et
undique a civibus lapidibus peteretur, in sacram quandam arcam, quae forte ibi statuta
erat, inscendit eiusque operculum supra se clausum tanta vi retinuit, ut aperiri nullo
modo posset. Tandem omnibus machinis adhibitis avolso operculo arca vacua reperta
est. Astypalaeenses consulto super eo miraculo Apolline, Cleomedem ut heroem divinis
honoribus colere iussi sunt.

Simillima est narratio de The-agene Thasio pugile, Euseb. Pr. Ev. V, 34, 8—14,
coll. Paus. VI, ll, 2—9. Ei hac vita functo statuam in patria urbe cives posuerant. Ve-
rum mortuum unus quidam ex inimicis quietem agere passus non est. immo quot noctibus
statuam Theagenis flagellis caedere omnique modo conculcare instituit. Eam insolentiam
statua ipsa divinitus impulsa ulta est. Cum insanus ille rursus in flagellando persisteret,
repente sede sua mota in eum incidit eumque exanimavit. Thasii statuam propter caedem
perpetratam in iudicium vocarunt, damnatam in mare abiecerunt. Sed ecce ‘repente

