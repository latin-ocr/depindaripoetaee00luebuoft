XXI

fame rursus et frugum inopia immissa. Iam Locri perdomiti et meliora edocti ad oracu-
lum rursus confugiunt, cuius hoc responsum tulerunt: Eus. 1. S. ,S 15: ἐν τιμῇ τὸν ἄτιμον
ἔχων τότε γῆν ἀναρώσεις. ⁴

Hae igitur tres narrationes inter se simillimae et eiusdem omnes quasi consilii
interpretes fragmentum haud dubie sunt amplioris cuiusdam catalogi, quo eorum athleta—
rum, qui post mortem divinis honoribus decorati essent, memoria percensebatur. Ad talem
aliquem catalogum Callimachi quoque apud Plinium VH, ξ 152 de Euthymo narratio re-
vocanda est. Atque cum supra a nobis demonstratum sit, auctores περὶ ἀγώνων athleta-
rum fata secundum certa rerum genera et capita enarrasse, ut luculentum demonstrationis
nostrae fructum hoc iarn proponere licebit: Oenomaum ipsius §allimachi copias delibasse
et in usum suum convertisse.

19. In anagraphis iam olympionicarum summatim de athletarum fatis
et factis traditum fuisse3 copiosius hanc materiam
auctores περὶ ἀγώνων excoluisse.

Iam si oculos retro vertamus, unum praeterea est, quod ipsum quoque nunc iam
certius et firmatius videbitur: Narrationes de athletarum fatis et factis magna ex parte
fluxisse e scriptorum περὶ ἀγώνων operibus atque ea quoque, quae Pausanias ex hoc
genere satis multa et luculenta habet, indidem desumpta esse. Sed ne cui nimium cupide
haec decrevisse videamur, est sane res quaedam, unde argumentum adversus nostram illam
sententiam peti possit. Constat enim. in anagrapha quoque Olympionicarum, qualis ab
Aristotele in opere Ὀλυμπιονῖκαι vel ab Eratosthene proposita est, de Olympionicarum
vita et rebus gestis satis copiose expositum fuisse et principalis illius materiae, quae in
nominum et temporum memoria servanda posita erat, ieiunitatem historiis auditu venustis
et lepidis prudentissimos illos scriptores mitigasse et variasse.

Hoc ita se habere ex Iulii Africani Olympiadum anagrapha primo iam adspectu
patet, ubi plurima de rebus athletarum inserta sunt, quae cum ipsa.v cui adscripta sunt,
victoria nullo arctiore vinculo cohaerent; velut de Lygdami Syracusio, pancratiasta‚ ol. 33
(= 648) Africi ed. Rutg. p. 12: ἐνίκα Λύγδαμις Συρακόσιος ὑπερμεγέθης, ὃς στάδιον ἐξεμέτρησε
τοῖς αὑτοῦ ποσίν, μόνος ἑξακοσίας παραθέσεις ποιησάμενος, vel de Polymestore puero cur-
sore, ol. 46 (Ξ 596) ib. p. 17: καὶ Πολυμήστωρ Μιλήσιος παίδων στάδιον, ὃς αἰπολῶν λαγὼν
κατέλαβεν, vel denique de Aristodamo Eleo, luctatore, ol. 98 (Ξ 388), ib. p. 58: Ἀριστόδα-
μος Ἠλεῖος πάλην, οὗ μέσα οὐδεὶς ἔλαβεν. Apud Africanum haec in brevius contracta sunt,
quae apud potiores scriptores, quibus non cursorum tantum, sed omnium olympionicarum
nomina perscribere propositum esset, quique omnino totam hanc materiam luculentius
exornandam sibi sumpsissent, multo copiosius enarrata erant. Attamen non adducor. ut
omnia, quae de athletarum rebus gestis et vita narrantur, tam plene in anagrapha expo-
sita fuisse credam. Tam longe a cursu proposito Aristotelem vel Eratosthenem expatia—

