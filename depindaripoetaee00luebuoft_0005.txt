RECTOR ET SENATVS
VNIVERslTATis FRIDERICIAE GVILELMIAE RHENANAE

GIVIB VS
S.

1. Quid possit diversa etiam ingenia in amicitiam conciliare. Χαλεπὸν τὸ καλόν.

Mirum videri possit et paradoxum, si quis de Pindari poetae et Hieronis regis
vera quadam et sincera amicitia loquatur. Quid illis viris diversius cogitari potest? Alter
ferreis vinculis curis terrestribus et dominationis retinendae studiis alligatus; alter in his
rebus humanis hospes, ad caelum semper et astra oculos erigens. Tamen, mirabile dictu,
haec amicitia non in dulcium fabularum numerum releganda est. Pindari quattuor in
Hieronem earmina, poesis lyricae verae margaritae, non inani verborum tinnitu, non fri-
gido affectatoque splendore fallunt, sed sicut in omnibus, ita in his quoque Helicon et
Aganippe. in ipsius poetae pectore habitant. Quomodo hoc aenigma solvendum sit,
quaeris? Erat in Hierone duplex ingenium. Innata ei viro haud dubie ferocia et inso-
lentia mitiore quodam spiritu, tanquam aliquo Favonio, temperabatur. Inerat in eius
pectore altioris puriorisque sapientiae ardens desiderium, ut interdum iu mediis divitiis
pauper sibi, in copiosissimo potentiae apparatu miser videretur. Celebratissima est hi—
storia de Hieronis cum Simonide poeta colloquio (Cicero, de deor. nat. Ι, 22, 60), quo
regern ille de natura numinis divini curiose sciscitantem, compluribus diebus ad conside—
randum iterumque considerandum postulatis, tandem hoc responso elusit magis, quam
edocuit: Quanto diutins considero, faulo mz‘lzz' res videtur obscurior. Quanto generosius,
quanto pulchrius Pindarus, qui per omnia carmina sua regem non curiose de dis quaerere,
sed pie eos colere iubet. Quid igitur? nonne haec tam rara, tam singularis duorum
virorum et plurimum inter se discrepantium, et nihilo minus invicem sese expetentium
amicitia accuratiore quadam cognitione digna videatur? num minus cognitu digna sit,

