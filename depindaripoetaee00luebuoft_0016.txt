XIV

propius et comperit, adesse ipsam illam tristissimam omnium diem, qua rursuS‚ id quod
quotannis inde ab antiquissimis iarn temporibus in fatis sibi sit, summa calamitas Teme-
saeis exantlanda esset. Nam quondam, quom Ulixes cum comitibus ad Temesaeorum
litus adpulisset, eorum comitum unum, Politen nomine, qui admodum insolenter se ges-
serit, Temesaeos coniectis in eum lapidibus necasse. Eius rei se nunc poenam luere:
eius enim viri umbram taeterrimi monstri habitu et forma indutam Temesaeos omni ra-
tione, rapinis, tributa poscendo, terrorem incutiendo tam diu vexasse, donec, consulto
tandem de ea calamitate oraculo Delphico, hoc crudelissimum eius mali remedium ex
Apollinis ore acceperint: ad placandam deorum iram quotannis statuta die pulcherrimam
e virginibus Temesaeis praedae loco monstro illi tradendam esse. Atque tunc ipsum fa-
talis rursus illa dies recurrerat, omniaque iam adparabantur, ut virgo in herois Politae‚
narn heros etiam ut nuncuparetur nefarius ille extorserat, sacrarium abduceretur. Euthy-
mus misericordia percussuS, cum pulcherrimam virginem adspexisset, fato commiserando
etiam pulchriorem, amore e praecordiis exarsit ac firmato ilico consilio, ut virginem comitari
et avidissimum illud monstrum expectare atque quemadmodum illo dignum esset, excipere
sibi liceret, petiit. Generosa hominis audacia felicissimo eventu comprobata est. Vem't heros
ad praedam abducendam, sed a fortissumo pugile in fugam coniectus est, et non abstitit
Euthymus a persequendo, donec fugiens ille in mare se coniceret eum in modum, ut ab
illa clade in perpetuum Temesaei liberarentur; Paus. VI, 6, 10: καὶ, ἐξηλαύνετο γὰρ ἐκ τῆς

γῆς, ὁ Ἥρως ἀφανίζεταί τε καταδὺς ἐς θάλασσαν. Nupsit denique virgo strenuissumo salutis
suae servatorl.

12. In narrationis de Euthymo fontibus eruendis egregie eo adiuvamur,
quod Callimachus luculento aliquo apud Plin. n. h. VII, ξ. 152 fragmento
Euthymi ἀφηρώιξιν describit.

Norunt et ex parte tangunt hanc fabulam scriptores plurimi, licet in minutis qui-
busdam rebus a Pausania discedant, velut Aelianus, Var. Hist. VIII, 18, deinde Strabo
VI, 2553 Eustath. ad Od. α, 185 p. 14‹›9‚ 15, et, quoniam proverbium inde natum est: ἐν
Τεμέσῃ ἥρως, Plutarchus, Proverb. cent. ΙΙ, 31 (ed. Gotting. Ι, 342) et Suid. s⁴ v. ὁ ἐν Τε-
μέσῃ. Gravissimus vero de Euthymi fatis praeter Pausaniam testis est Callimachus, cuius
aliquo opere in mirabilibus Euthymi eventis narrandis Plinius usus est, Nat. hist. VH,
ξ. 152. Hae Callimachi apud Plinium narratione illa quae ex Pausania novimus, pulchro
et valde notabili aliquo additamento supplentur. Narraverat Callimachus, Euthymo Del-
phici oraculi mandatu et vivo etiamtunc et deinde mortuo divinos honores haberi coeptos
esse. Praeterea rem paradoxam mirificamque, unde quam carus dis immortalibus athleta
ille fuerit, luculenter cognosci potuerit, Callimachus tradiderat: Euthymi duae statuae,
altera Olympiae posita, altera apud Locros in patria, ambae eodem die de caelo tactae
erant. Optumum erit ipsius Plinii verba, quibus quae copiosius Callimachus enarraverat,
ad compendium contulit, adscripsisse. Cum vero apud Plinium haec omnia in codicibus

