IX

fuisse. Gelonem enim Syracusarum regno potitum esse et sedem regni Syracusas trans-
tulisse anno ol. 72, 2 (== 491), archonte Athenis Hybrilida: Γέλων δὲ ὁ Σικελίας τυραννήσας
Συρακούσας ἔσχεν Ὑβριλίδου μὲν Ἀθήνῃσιν ἄρχοντος, δευτέρῳ δὲ ἔτει τῆς δευτέρας καὶ ἑβδο-
μηκοστῆς ὀλυμπιάδος, ῆν Τισικράτης ἐνίκα Κροτωνιάτης στάδιον. Hanc igitur temporum com-
putationem pugnare cum epigrammate; narn Gelonem tyrannum si revera, quemadmodum
credatur, Olympiae anno ol. 73 (= 488) palmam tulisset, numquam hoc admissurum fuisse,
ut Gelensem se, ac non Syracusanum renuntiari iuberet. Haec quin ita se habeant, du-
bium esse non posse: δῆλα οὖν ὡς Συρακούσιον ἤδη καὶ οὐ Γελῷον ἀναγορεύειν αὑτὸν ἔμελλεν.
His caussis commotum Pausanias ait se iudicium suurn a reliquorum scrutatorum opinione
segregare maluisse: οὐ κατὰ ταύτὰ δοξάζειν ἐμοὶ παρίστατο καὶ τοῖς πρότερον ἢ ἐγὼ ἐς αὐτὸ
εἰρηκόσιν, οἳ Γέλωνος τοῦ ἐν Σικελίᾳ τυραννήσαντός φασιν ἀνάθημα εἶναι τὸ ἅρμα. Denique
unam relictam esse huius difficultatis explicandae viam hanc, ut statuatur, Gelonem illum
curru victorem, Dinomenis filium, Geloum, hominem fuisse privatum, civem Gelae urbis,
homonymum tyranni, eodem plane modo, quo pater quoque eius, Dinomenes, Gelonis
tyranni patris, Dinomenis, homonymus fuerit: ἀλλὰ γὰρ ἰδιώτης εἴη ἄν τις ὁ Γέλων οὗτος,
πατρός τε ὁμωνύμου τῷ τυράννῳ καὶ αὐτὸς ὁμώνυμος.

7. Pausaniae error quomodo ortus sit, a Georgio Grote et Holmio
liquidissume patefactum.

Haec igitur bonus Pausanias, mirantibus sane et capita quassantibus eruditis.
Nam eum in rebus gestis Gelonis ad temporum calculos revocandis in magno errore
versari, unicuique, qui primoribus, quod aiunt, labris haec studia gustaverit, facile eon-
stabit. Gelo enim ad Syracusarum dominationem non, quemadmodum opinatur Pausanias,
anno iarn ol. 72, 2 (= 491), sed anno demum ol. 73, 4 (= 485) accessit, quod apparet ex
Diodori calculis, Diod. XI, 38: Γέλων μὲν οὖν ἑπταετῆ χρόνον ἑβασίλευσεν“ itaque cum anno
478 decesserit, regno eum Syracusarum anno 485 potitum esse, necessario colligitur. Quo-
cum consentit Aristoteles Pol. V, 12 p. 1315, b, 36: Γέλων μὲν γὰρ ἑπτὰ (ἔτη) τυραννεύσας τῷ
ὀγδόῳ τὸν βίον ἐτελεύτησεν. Inde manifesto adparet, illo ann0‚ quo victoria curulis Olym-
pica, cuius monumentum vidit Pausanias VI, 9, 4, reportata est, i. e. ol. 73 (= 488), Ge-
lonem etiamtunc Gelensem, necdum Syracusium fuisse; epigramma igitur illud, in quo
tantopere offendit Pausanias, plane recte se habere. Accedit quod praeeunte Georgio
Grote: Hist. Graec. HI (version. Germ. LipS. 1853) p. 167, not. 15 rectissume Holmius
Gesch. Sicil. I, 413 hoc quoque perspexit, quae tandem res in errorem Pausaniam ad-
duxerit. Pausanias fontes suos paullo festinantius, ut videtur, oculis perlustra11S‚ initam
a Gelone apud Gelenses in urbe patria dominationem confudit cum auspicata sex demum
annis post apud Syracusanos tyrannide. Gelon quomodo post Hippocratis tyranni mortem
apud Gelenses regnum obtinuerit, optime Herodotus enarrat VII, 155: primum eum filio-

rum Hippocratis, Euclidae et Cleandri, pupillorum tutorem fuisse, deinde quom, illis in
2

