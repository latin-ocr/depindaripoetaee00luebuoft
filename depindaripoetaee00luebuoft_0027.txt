XXV

24. Duris in patria quando tyrannidem obtinuerit. De tempore ante
pugnam apud Ipsum cogitare vetat titulus Samius praestan-
tissumus Corp. Inscr. Gr. vol. ΙΙ, No. 2254.

Tempus denique, quo tyrannus Duris in patria sua fuerit, haud facile est ad de-
finiendum. Nam paucis annis post restitutam antiquis incolis Samum, infelix insula denuo
a Polysperchonte Atheniensibus donata est, anno 319. Diodorus XVIII, 56 in decreto
Polysperchontis haec adfert: Σάμον δὲ δίδομεν Ἀθηναίοις, ἐπειδὴ καὶ Φίλιππος ἔδωκεν ὁ
πατήρ. conf. Droysen. Epigonen 1⁶2, 226, not. 13 Schaef„ Dem. III. 26. Sed Samii libertatem
ita defendisse videntur, ut Athenienses a dominatione stabilienda et a cleruchis deducen-
dis tandem absisterent. Proxumis deinde annis liberam plane Samum et sui iuris
fuisse. egregio inscriptionis cuiusdam documento constat3 habemus exemplar decreti Ly-
simachi regis‚ quo controversiam dirimit Samiorum et Prienensium de terrae Batinetidis,
in confiniis ambarum civitatium sita, possessione. Lysimachus eam Samiis adiudicavit.
Editus est titulus in Corp. Inscr. Gr. H, no. 2254 p. 214, explicatus a Boeckhio ibidem
et cum supplementis ad no. 2905 p. 574. Lysimachus cum hac formula ingressu utatur:
Βασιλεὺς Λυσίμαχος Σαμίων τῇ βουλῇ καὶ τῷ δήμῳ χαίρειν, cognoscas liberam civitatem tunc
fuisse. Droysenius, Diadochen 12, 81, not. 4 anno 302 hanc inscriptionem recte, opinor,
adscripsit; conf. eundem, Epigonen 12, 226.

Quare si eo tempore libera fuit respublica Samiorum. quaeritur, quando tandem
Duris tyrannidem obtinuerit. Westermannus in Pauly, Realencyclopaedie s. v. Samos
p. 736. extr. in ea sententia est, Duridis regnum paucis annis post redditam a Poly-
sperchonte Atheniensibus Samum. i. e. post a. 319 ponendam esse, quod parum credibile
est, quia eo tempore Athenis Duris commorabatur, ut Theophrasti institutioni operam
daret, Athen. IV, 128³: Λυγκέα καὶ Δοῦριν τοὺς Σαμίους, Θεοφράστου δὲ τοῦ Ἐρεσίου μαθητάς.
cf. Droysenium. Diad. 12, 81 sq. Cum igitur tempore, quo Samii in patriam ex exilio
redierunt, docili et iuvenili etiamtunc aetate Duridem fuisse. probabile sit, tyrannis vero pro-
vectiorem iam hominis aetatem poscere videatur, denique cum proximo ante pugnam
apud Ipsum ol. 119, 4 (= 301) decennio respublica Samiorum libera fuerit: omnia pro-
fecto suadent, ut Duridem post pugnam apud Ipsum tyrannide Sami insulae potitum esse
statuamus. Cum hac temporis definitione concinit etiarn Godofredi Eckertz‚ de Duride
Samio, p. 31 et Henrici Brunn, Gesch. d. Kiinstl. I, 424 argumentatio. Droysenius Duri—
dem in patria tyrannide functum esse minime quidem dubitat, cf. Diadochen 22, 182 med..
sed quo tempore id factum sit⁷ plane in incerto relinquit; Diadochen 12⁷ Sl sq.

