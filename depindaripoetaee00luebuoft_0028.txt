XXVI

25. Duris quomodo litteras περὶ ἀγώνων auspicatus sit.
Auctorum περὶ ἀγώνων brevis recensus,

Duris igitur puer pugilatu Olympiae victor, deinde Sami patriae tyrannus, litte-
rarum περὶ ἀγώνων genus auspicatus est, multorumque imitatorum studia excitavit. Atque
Duris haud dubie iam ipse in ea quoque re ceteris facem praetulit, quod asperae isti et
ieiunae institutorum, legum, temporum definiendorum materiae dulciculum illud et Graecorum
certe animis acceptissumum condimentum narrationum de athletis admiscuit. Nam licet
paucissima tantum ex Duridis περὶ ἀγώνων opere fragmenta extent, ac nullum omnino
quod athletae alicuius mentionem contineat, res ipsa iam luculenter spondet, Duridem,
qui puerili aetate palmam Olympicam pugil sibi peperisset, illum locum de athletarum
vitis non silentio transmissurum fuisse. Deinde “Historiarum'' Duridis quaenam species,
qui stilus est? Is est profecto. qui rerum gestarum memoriam non caste et severe perse-
quatur et ipsa facta diserta ad testandum reddat, sed qui satis loquaciter in venustulis
narrationibus sibi placeat, magis ad delectandum illis, quam ad edocendum compositis.

Iam vero non inutile fuerit, eorum quoque auctorum, qui Duridis et Callimachi
vestigia secuti materiam illam περὶ ἀγώνων excoluerunt, brevissimum aliquem recensum
componere. Callimachum proxume excipit discipulus eius et civis Ister Cyrenaeus, cuius
fragmenta collegit C. Mueller, Fr. hist. Gr. Ι, 418. Libri περὶ ἰδιότητος ἄθλων unum super-
est fragmentum apud Clem. Alex. Strom. III, ,S 51, quod suppletur ab Aeliano ΠΙ, 3οζ
cf. Mueller 1. s, p. 424. Deinde in Pindari scholiis prodit Cleophanes περὶ ἀγώνων. Seh.
Pind. Ol. IX, 143 p. 226: ἐν τῇ Ἀρκαδίᾳ γὰρ ἤγοντο τῷ Διῒ τὰ Λύκαια. Κλεοφάνης ἐν τῷ
περὶ ἀγώνων. Athenaeus X, 412Ε Theodori Hierapolitae eiusdem tituli opere usus est ad
Milonis edacitatem adumbrandam: Ἱεραπολίτης Θεόδωρος ἑν τοῖς περὶ ἀγώνων. Ex huius
igitur generis auctoribus Pausanias maximam partem eorum, quae de athletarum rebus
gestis et fatis copiosius et ad exhilarandam orationem refert, prompsisse videtur.

26. Pausaniam anagrapha Olympica, potissumum in victoriis olympiade
114 (= 324) antiquioribus, diligenter usum esse.

Iam vero praeter haec leviora, quae in athletarum rebus gestis versantur, plurima ea-
que ad nostra quidem studia adiuvanda praestantissima Pausanias tradidit cum omnino de in-
stitutis ludorum, tum potissumum de victoriarum, quae in diversis certaminum generibus
partae sunt, chronologia. Ad haec electissimae doctrinae fragmenta recte aestimanda
plurimum scire interest, num illa ex anagrapha aliqua Olympionicarum Pausanias ipse
hauserit, an intercedentibus quibusdam auctoribus ita accepta referat, ut ex eis demum
illas temporum notas illorum fide transscripserit. Huius quaestionis in universum diiudi-
catio non nimis. opinor, difficilis est. Nam qui locos, in quibus victoriis a victoribus

