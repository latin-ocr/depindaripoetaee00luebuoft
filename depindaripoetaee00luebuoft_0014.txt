XII

10. Eos eruditos, qui Hieronem ol. 73 (= 488) celete vicisse pro certo adfirment,
Pausaniam summae in usu fontium incuriae et neglegentiae incusare.

Sed video, quid adversus ea, quae adhuc a nobis disputata sunt, cum aliqua veri
specie moneri possint. Sane, inquiunt, sit ita3 Pausanias cum illa VI, 9, 4 scripsit, non
legit in Olympionicarum anni ol. 73 (= 488) indice Hieronis nomen; narn id si legisset,
nunquam Gelonem, eodem anno victorem, pro homine privato habuisset. Sed quis, ita
pergant illi, quis spondeat, Pausaniam omnino inspexisse anagrapham, cum illa disse-
reret? Fortasse ignorabat, Hieronem ea olympiade vicisse ; fieri potuit, ut anni, quo Gelon
vicit, memoriam apud auctorem aliquem suum, velut apud illum, cui praeclaram illam
statuarum et anathematum descriptionem acceptam refert, traditam reperiret, utque sim-
plicissima ratione annum ex illius fide transcriberet, minume sollicitus de aliqua, quae
inde oriri posset, repugnantia. Possint haec opponi sententiae nostrae, quae eo redit,
ut Pausaniam nullam Hieronis ol. 73 (= 488) victoriam legisse dicamus. Sed illa adver-
sariorum argumentatio quo, quaeso, fundamento nititur! Sumunt illi7 Pausaniam anagrapha
Olympionicarum aut nunquam usum esse, ut ab eo scriptore tam egregii subsidii usus
omnino abiudicandus sit, quae opinio quam audax sit, neminem fugere potest, aut Pau-
saniam anagrapham admodum indiligenter et sine certa regula prout libitum esset, adhi-
buisse. Devolvimur igitur ad magnam et difficilem quaestionem, qua eruendum erit,
Pausanias in libro suo VI quibus potissumum fontibus et quomodo eis usus sit. Sed
haec quaestio, licet paullo implicatior, tamen declinanda et subterfugienda minume est,
siquidem hac sola ratione de anno, quo carmen Pindaricum Ol.I compositum sit, certam
iudicandi normam parare licebit.

Atque tota haec quaestio quam necessaria sit, vel inde intellegi potest, quod vela
doctissimis viris Pausaniae insignem hodieque iniuriam fieri videmus. Etenim egregie sane
meruit de toto hoc studiorum genere, quod in agonisticis Olympiae antiquitatibus versatur,
vir praestantissimus Ioannes RutgerS, quern honoris caussa nomino, qui in optimo ad Iu-
lium Africanum commentario olympionicarum indicem tam plenum et copiosum, quantum
in hoc litterarum naufragio omnino licuit, restituere conatus est. Is igitur in editione Afri-
cani p. 32 sq. sub ol. 73 (= 488) ambas illas victorias fratrum germanorum, Gelonis et
Hieronis, alteram proxume iuxta alteram collocavit, Pindari scholiastam secutus, qui Hiero-
nem ol. 73 (= 488) celete vicisse tradit. Cum hac scholiastae temporum definitione adversa
fronte pugnat Pausaniae VI, 9, 4 disputatio, quam ipsam quoque Rutgersius adposuit,
nullo verbo ea inter se discrepare significans. Tamen magnum opinor est, quod ex hac
testium discrepantia sequitur. Nam si scholiastae ad Pindarum, id quod volt Rutgersius,
fides habenda est, necessario de Pausania statuendum erit, eum eo ipso loco, in quo ma-
xume res poscebat, ut anagrapha olympionicarum diligenter inspiceretur, praestantissimo
huic subsidio magnas ferias et otium decrevisse. Haec et similia, quae Pausaniae nunc

