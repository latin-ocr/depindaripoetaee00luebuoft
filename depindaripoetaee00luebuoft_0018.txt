XVI

quidem quaestione summa inter viros doctos controversia exarsit. Primum enim nonnulli,
id quod sane ad divinandum proxumum videri potuit, de Callimachi opere notissimo:
Θαυμασίων καὶ παραδόξων συναγωγή cogitarunt, cuius fragmenta optime composuit Otto
Schneider, Callimaehea Π, 329—350. In ea sententia Silligius ad Plin. nat. hist. VII,
ξ. 152 et Paulus Hirt, de Paus. font. in Eliacis p. 26 fuerunt. Hos viros doctos recte,
opinor, Dilthey 1. s. et Schneiderus l. s. p. 579 ita refutarunt, ut universo eius operis insti-
tuto et consilio illam de Euthymo historiam refragari dicerent. Deinde Bergkius Anthol.
lyrica, ed. Π, Lips. 1868 p. XVIII Euthymi fata illa mirabilia epigrammate aliquo a Cal-
limacho celebrata esse censet, unde Plinius profecerit; quam coniecturam suo calculo
Schneiderus quoque p. 579 probavit. At obstat huic opinioni, quod rerum copia, quam
Plinius significat, epigrammatis modulum excedit.

14. Callimachi περὶ ἀγώνων librum Carolum Dilthey egregie a suspitionibus
vindicasse. Auctores περὶ ἀγώνων materiam secundum genera quaedam distribuebant,
quorum unum fuit: de castimonia.

Relinquitur igitur tertia sententia, maxume iam per se ipsa probabilis, quarn pri-
mus professus est Dilthey, Anal. Call. p. 22, amplexus deinde est et strenue defendit
Guilelmus Lange, de Callimachi Aetiis‚ Lips. 1882, p. 24. Novimus Callimachei libri περὶ
ἀγώνων titulum ex Harpocratione s. V. Ἄκτια ἀγὼν παλαιὸς ἦν, ὡς δῆλον ποιεῖ Καλλίμαχος
ἐν τῷ περὶ ἀγώνων. Librorum περὶ ἀγώνων post Duridis Samii (conf. Fragm. Hist. Gr. II,
486) et Callimachi exemplum uberrima effloruit copia. Eorum auctores nequaquam in
ludorum institutis, legibus, historia describendis se continebant, immo plurima quoque ex
clarissimorum athletarum vitis et rebus gestis delibasse eisque fioribus hortos suos con-
decorasse videntur. Eo digitum iam intendit Diltheyus, Anal. Call. p. 21, locum com-
parans ex Theodori Hierapolitae περὶ ἀγώνων opere apud Athenaeum X, 412, ey ubi
quanta ad vescendum bibendumque Milo (jrotoniata capacitate fuerit, luculenter descri-
bitur. Etiam quae ibidem continuo post de Titormo Aetolo narrantur, indidem petita
crediderim comparato Aeliano Var. Hist. XII, 22,

Qui vero paullulum scriptorum illorum περὶ ἀγώνων fragmenta considerarit et
expenderit, eum fugere vix potest, eos de athletarum rebus gestis hunc in modum tra—
didisse, ut secundum genera quaedam vel capita ea, quae compluribus athletis seu in
fatis, seu in vitae consuetudinibus communia et similia fuissent, componerent et in uno
conspectu collocarent, ut qui de istiusmodi aliqua re edoceri vellet, tanto commodius
omnia reperiret. Hoc ita se habuisse, facile ex eis. quae de athletis apud auctores tra-
dita reperiuntur, firmari potest. Pauca exempla rem illustrabunt. Unum ex ea materia
caput fuit: de athletarum castimonia. sive: quemadmodum athletae venere usi essent. In
universum summa athletarum temperantia et continentia praedicabatur3 enumerabantur
aliquot, qui prorsus a venere per totam vitam abstinuissent. Res ipsa tam ad artem

